---
title: เตรียมฯ สายมู
author: แผนการเรียนภาษา-ภาษาฝรั่งเศส รุ่น 85
thumbnail: /assets/articles/_thumbnails/moo.jpg
---

มูเตลูหรือความเชื่อเรื่องไสยศาสตร์ หลาย ๆ
คนอาจจะคิดว่ามีแค่ที่ไทยที่เดียวแต่ความเป็นจริงการมูเป็นเรื่องที่มีมานานแล้ว
อย่างในฝรั่งเศสก็มีหมอดูชื่อดังอย่าง ["]{dir="rtl"}นอสตราดามุส
(Nostradamus)" หมอดูชาวฝรั่งเศสเชื้อสายยิว
ซึ่งเขาได้ทำนายถึงเหตุการณ์สำคัญต่าง ๆ
ของโลกและเหตุการณ์เหล่าก็ได้เกิดขึ้นจริงอีกด้วย อย่างเช่น
สงครามของฮิตเลอร์ การปฎิวัติในฝรั่งเศส การค้นพบของหลุยส์ ปาสเตอร์
และเหตุก่อการร้าย 9/11

เกริ่นมาขนาดนี้แล้ว พี่คิดว่าน้อง ๆ สายมูจะต้องถูกใจแน่นอน
เพราะพวกพี่ได้รวบรวมสถานที่สำหรับไหว้ก่อนสอบเข้ามาไว้ในบทความนี้แล้ว !
รับรองว่าแต่ละที่ปังแน่นอน นอกจากจะไปไหว้แล้ว น้อง ๆ
อย่าลืมตั้งใจอ่านหนังสือกันนะคะ

**1.
พระบรมราชานุสาวรีย์พระบาทสมเด็จพระเจ้าอยู่หัวพระจุลจอมเกล้าเจ้าอยู่หัว
รัชกาลที่ 5 โรงเรียนเตรียมอุดมศึกษา**

เมื่อเดินเข้ามาทางประตูฝั่งพญาไท
พระบรมราชานุสาวรีย์ของพระองค์จะอยู่บริเวณทางซ้ายมือ
สิ่งของที่เอาไปไหว้ก็จะมีน้ำมะพร้าว ทองหยิบ ทองหยอด ซิการ์
และดอกกุหลาบสีชมพูค่ะ จริง ๆ เอาไปแค่อย่างสองอย่างก็ได้
ไม่จำเป็นต้องเอาไปหมดนี่ ของส่วนใหญ่พี่ซื้อมาจากตลาดสามย่าน
ตอนพี่ไปไหว้พี่ก็ไม่ได้เอาซิการ์ไป T\_\_\_T แต่! ห้ามบนนะ !
ไหว้และขอพรได้เท่านั้นค่ะ

![](/assets/articles/เตรียมฯ-สายมู/media/image1.jpeg)


**2. ศาลพระปริวรรติเทพ โรงเรียนเตรียมอุดมศึกษา**

ศาลพระปริวรรติเทพ
เป็นศาลพระภูมิที่ชาวเตรียมอุดมศึกษาเคารพสักการะมาช้านาน
ตั้งอยู่ถัดจากศาลาพระเกี้ยวแก้ว ซึ่งจากคำแนะนำที่รุ่นพี่บอกต่อ ๆ
กันมาคือให้ไหว้ศาลก่อนที่จะไปไหว้ ร.5
และในการไหว้ศาลพระปริวรรติเทพต้องใช้ดอกไม้นะคะ
สามารถเป็นดอกไม้อะไรก็ได้เลย ยกเว้นดอกดาวเรือง
เพราะมีเสียงลือเสียงเล่าอ้างมาว่าท่านไม่ชอบดอกดาวเรือง
ดังนั้นจึงห้ามใช้ดอกดาวเรืองไหว้เด็ดขาดนะคะ !

**3. ห้องทำงาน ฯพณฯ หม่อมหลวงปิ่น มาลากุล โรงเรียนเตรียมอุดมศึกษา**

ห้องทำงานของท่านจะอยู่ที่ตึก 1 ชั้น 2
ตอนที่พี่ไปพี่ก็ไหว้ขอพรอย่างเดียวเลย ไม่ได้นำสิ่งของไปไหว้ค่ะ

**4. ศาลตายาย อิมเเพคอารีน่า เมืองทองธานี**

ศาลคุณตาบรรพต คุณยายชะอำ หรือที่รู้จักกันว่า ["]{dir="rtl"}ศาลตายาย
อิมเเพคอารีน่า เมืองทองธานี"
เป็นศาลที่อยู่ในบริเวณเมืองทองธานีฝั่งตรงข้ามอาคารอิมเเพคอารีน่าเมืองทองธานีเยื้องสถาบันเทคโนโลยีป้องกันประเทศ
(องค์การมหาชน) ใกล้อาคารชาเลนเจอร์ ติดกับลานจอดรถเเอคทีฟ สเเควร์
พี่จะบอกว่าปังมาก เพราะเพื่อนพี่ (พี่เค้ก TU84 FR85) ไหว้แค่ที่เดียว
ย้ำว่าแค่ไหว้ไม่ได้บนอะไรทั้งสิ้น พี่เค้กก็สอบติด ของที่เอาไปไหว้มีเเค่
ธูป 9 ดอก พวงมาลัยดอกไม้ น้ำแดง น้ำเปล่า เเละหมากพลู
แล้วก็ขอให้สอบติดอย่างเดียวเลย
พอสอบติดพี่เค้กก็แนะนำมาว่าให้เอาของไปไหว้อีกรอบเป็นการขอบคุณ
ของไหว้ก็เหมือนเดิมแล้ว
เพิ่มเติมคือม้าลายค่ะ![](/assets/articles/เตรียมฯ-สายมู/media/image2.jpeg)


**5. พระราชานุสาวรีย์ สมเด็จพระมหิตลาธิเบศรอดุลยเดชวิกรม พระบรมราชชนก
โรงพยาบาลศิริราช**

พระราชานุสาวรีย์ตั้งอยู่หน้าศาลาศิริราช 100 ปี
หรือเดินตรงมาจากตึกอำนวยการก็จะเจอเลย เวลาไหว้แนะนำให้ไหว้ด้วยไข่ต้ม
(จำนวนตามศรัทธา) พวงมาลัยดอกมะลิ 1 พวง แต่ว่าที่ตรงนี้เขาไม่ให้จุดธูปนะ
เดี๋ยวจะเตรียมไปเก้อ ส่วนตัวพี่ พี่บนว่าจะไม่กินเนื้อสัตว์เป็นเวลา 2
อาทิตย์ครับ

![](/assets/articles/เตรียมฯ-สายมู/media/image3.jpeg)


สำหรับน้อง ๆ ทุกคนที่กำลังเตรียมตัว พี่ ๆ ก็ขอเป็นกำลังใจให้น้า
อย่ากดดันตัวเอง ความอดทนเป็นสิ่งขมขื่น เเต่ผลของมันหวานชื่นเสมอ
อย่าไปกลัวค่ะ แล้วมาเจอกันในเตรียมนะคะ !

เขียนและเรียบเรียง

ไชน่า (IG: urmagicalnana)

เค้ก (IG: marchiii.c)

มาเรีย (IG: mariadwann)

เบสท์ (IG: jasperr_rr)

ติณณ์ (IG: tinn.naakhephchr)

แพร (IG: aueaaeng)

ในนามแผนการเรียนภาษา-ภาษาฝรั่งเศส รุ่น 85
