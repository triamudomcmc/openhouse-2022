---
title: หนึ่งวันฉันจะเฮลตี้แบบเด็กเตรียมฯ
author: ชมรมผู้นำเยาวชนสาธารณสุขฯ
thumbnail: /assets/articles/_thumbnails/MD_Club.jpg
---

ถ้าหลายคนเคยได้ยินกันมาว่า
เรื่องเรียนกับสุขภาพไปด้วยกันไม่ได้หรอก"
อยากจะขอให้ตีลังกาสองตลบเลย เพราะว่าไม่ใช่สำหรับเด็กเตรียมอย่างแน่นอน

วันนี้เรามาดูกันดีกว่าว่าสำหรับเด็กเตรียมในหนึ่งวันทำอะไรกันบ้างที่เรียนไปด้วย
แต่ก็เฮลตี้ไปด้วยได้อีก

[เดินกันจนกล้ามขาขึ้นไปเลย]{.ul}

แค่ชื่อหัวข้ออาจจะดูขนหัวลุกไปเล็กน้อย
แต่นั่นก็ไม่ต่างจากสิ่งที่เป็นจริงเท่าไร
เพราะโรงเรียนเตรียมอุดมศึกษาของเรามีพื้นที่กว่า 7 ไร่
พอได้อ่านอาจจะพอเข้าใจคำว่่า กล้ามขาขึ้น" มานิดนึงแล้วแหละ
แต่เท่านี้อาจจะยังไม่พอ
เพราะเด็กเตรียมมีกิจกรรมเชื่อมความสัมพันธ์ระหว่างตึกอยู่เกือบทุกวัน
สิ่งนั้นไม่ได้หมายถึงแค่เรื่องเพื่อน แต่นั่นคือเรื่องของการส่งงานด้วย
เพราะอาจารย์แต่ละท่านประจำการอยู่คนละตึกกัน
ซึ่งนั่นทำให้เราต้องส่งงานกันข้ามตึก
ถ้าต้องเดินไปส่งงานอาจารย์ที่อยู่ตึกไม่ไกลกับห้องเรียนนั่นคือโชคดีไป
แต่ถ้าตึกนั้นอยู่ห่างกว่าที่กำลังขาจะรับไหว หรืออยู่สูงเกินไป
อาจจะทำให้รู้สึกเหนื่อยตั้งแต่ยังไม่ได้เดินเลยก็ได้
พูดถึงเรื่องสูงเกินไป ทำให้เด็กเตรียมเกินครึ่งนึกถึงตึก 55 ปีขึ้นมาเลย
ซึ่งเป็นตึกที่เลื่องชื่อเรื่องความสูงเด่นเป็นสง่ามาก
พูดเกริ่นมานานเรามาเข้าเรื่องความเฮลตี้ของเรากันดีกว่า
รู้หรือไม่ว่าเดิน 10,000 ก้าวจะเบิร์นออกไปได้ถึง 400-500
กิโลแคลอรี่" และ การเดินขึ้นบันได 15 นาที
จะช่วยเบิร์นพลังงานประมาณ 150 กิโลแคลอรี่"
(ทั้งนี้ขึ้นอยู่กับน้ำหนักตัว)
พอได้ยินอย่างนี้แล้วตอนเดินข้ามตึกกับขึ้นตึก 55 ปี
อย่าลืมยิ้มมุมปากหนึ่งครั้งและสับขาด้วยความมั่นใจ พร้อมกับคิดไปด้วยว่า
เราโชคดีเราเฮลตี้ !

[อาหารสุดยัมมี่ \@โรงอาหาร]{.ul}

เรียนเหนื่อย เดินเหนื่อยกันมาแล้ว เรามานั่งชิล ๆ
กินอาหารอย่างสบายใจกันดีกว่า
หลายคนอาจสงสัยว่าแล้วการกินมันดูเฮลตี้ตรงไหน
ขอตอบตรงนี้เลยว่าเฮลตี้ได้อย่างแน่นอน
เพียงแค่การแบ่งสัดส่วนอาหารในหนึ่งจานให้พอดี ตามหลัก ผัก 2 ข้าว 1 เนื้อ
1 หรือจำง่าย ๆ เลยว่า 2:1:1
นอกจากนี้อย่าลืมกินอาหารที่มีประโยชน์กันด้วยนะ ซึ่งปัญหาที่ว่า
กินอะไรดีเที่ยงนี้" จะเกิดขึ้นได้ยากมาก
เพราะโรงเรียนเรามีโรงอาหารหลายที่ เช่น โรงอาหารโดมทอง
โรงอาหารหอประชุมใหญ่ และอื่น ๆ อีกสองแห่ง
ถ้าหากว่าเราทำภารกิจกินให้ครบทุกโรงอาหารใน 2 วันก็บันเทิงไปอีกแบบนะ

[ความเฮลตี้ต้องมาจากภายใน]{.ul}

ไหนใครว่าเด็กเตรียมทุกคนเรียนเครียด ยกมือขึ้น !
จะบอกว่าอันนี้ก็ไม่จริงอีกแหละ
ถึงแม้แต่การเรียนที่นี่จะมีการแข่งขันอยู่บ้างแต่ว่าไม่จำเป็นที่ทุกคนต้องเครียดกับมันนะ
เพราะที่นี่มีคนที่พร้อมซัพพอร์ตเราอยู่มาก ไม่ว่าจะเป็นเพื่อน คุณครู
หรือว่าคนอื่นๆรอบข้างก็ตาม นอกจากนี้ที่นี่ยังมีกิจกรรมต่าง ๆ
ที่จัดขึ้นตั้งแต่เริ่มเข้าสู่รั้วโรงเรียนนี้ เช่น กิจกรรมบูมก้นหอย
กิจกรรมพี่รหัสน้องรหัส เป็นต้น
สำหรับเราแล้วกิจกรรมเหล่านี้ช่วยเพิ่มความเฮลตี้จากภายในให้เรามากขึ้น
จนลืมความเครียดอะไรหลาย ๆ อย่างไปได้เลย

สุดท้ายนี้ ชมรมผู้นำเยาวชนสาธารณสุขฯ
โรงเรียนเตรียมอุดมศึกษา" ขอสนับสนุนความเฮลตี้ทุกรูปแบบเลยนะ !
เรามาเฮลตี้เสริมภูมิให้กับร่างกายกันเถอะ สู้ ๆ นะว่าที่ TU85, 86,
87,\... ทุกคน !

แหล่งอ้างอิง

1\.
[[https://www.wongnai.com/articles/30-days-walking-challenge]{.ul}](https://www.wongnai.com/articles/30-days-walking-challenge)

สืบค้นวันที่ 5 ธ.ค. 2564

2\.
[[https://rs.mahidol.ac.th/rs_green/images/knowledge/โปสเตอร์-ขึ้นลงบันได.pdf]{.ul}](https://rs.mahidol.ac.th/rs_green/images/knowledge/%E0%B9%82%E0%B8%9B%E0%B8%AA%E0%B9%80%E0%B8%95%E0%B8%AD%E0%B8%A3%E0%B9%8C-%E0%B8%82%E0%B8%B6%E0%B9%89%E0%B8%99%E0%B8%A5%E0%B8%87%E0%B8%9A%E0%B8%B1%E0%B8%99%E0%B9%84%E0%B8%94.pdf)

สืบค้นวันที่ 5 ธ.ค. 2564

3\.
[[https://thaihealthlifestyle.com/article/211-รหัสเด็ดลดพุง/]{.ul}](https://thaihealthlifestyle.com/article/211-%E0%B8%A3%E0%B8%AB%E0%B8%B1%E0%B8%AA%E0%B9%80%E0%B8%94%E0%B9%87%E0%B8%94%E0%B8%A5%E0%B8%94%E0%B8%9E%E0%B8%B8%E0%B8%87/)

สืบค้นวันที่ 5 ธ.ค. 2564
