---
title: กิจกรรมและอาหารต่าง ๆ ที่ไม่ควรพลาดในเทศกาล Oktoberfest
author: แผนการเรียนภาษา-ภาษาเยอรมัน รุ่น 66 โรงเรียนเตรียมอุดมศึกษา
thumbnail: /assets/articles/_thumbnails/fest.jpg
---

เทศกาลมากมายในประเทศเยอรมนี
มักเกี่ยวข้องกับวัฒนธรรมที่สืบทอดกันมาอย่างยาวนาน หากพูดถึงประเทศเยอรมนี
หลาย ๆ คนคงนึกถึง "เบียร์" เป็นอันดับแรก เพราะสำหรับชาวเยอรมัน
เบียร์ถือเป็นส่วนหนึ่งของวัฒนธรรมมานับพันปี
นั่นจึงเป็นอีกสิ่งที่คนเยอรมันให้ความสำคัญในทุกเทศกาล
จึงทำให้เกิดวัฒนธรรมที่เกี่ยวกับเบียร์ขึ้น
นับว่าเป็นสิ่งที่น่าสนใจเเละน่ามาสัมผัสอย่างยิ่ง

![](/assets/articles/กิจกรรมและอาหารต่าง-ๆ-ที่ไม่ควรพลาดในเทศกาล-Oktoberfest/media/image1.jpg)

จาก : <https://footballdaily365.com>

เทศกาลเบียร์เยอรมันหรือที่รู้จักกันอย่างแพร่หลายว่า Oktoberfest
สถานที่จัดงานเทศกาล คือ บริเวณลาน Theresienwiese ขนาดใหญ่
ซึ่งอยู่ติดกับสถานีรถไฟใต้ดิน Theresienwiese
 ในนครมิวนิค (Munich) เมืองหลวงของรัฐบาวาเรีย (Bavaria) หรือบาเยิร์น
(Bayern)
เมืองที่ใหญ่เป็นอันดับที่ 3 ของประเทศเยอรมนี โดยจัดขึ้นตั้งแต่ช่วงกลางเดือนกันยายนจนถึงต้นเดือนตุลาคม
จึงคงชื่อเทศกาลนี้ว่า Oktoberfest นั่นเอง
ระยะเวลาการจัดงานเทศกาลคือ 16 วัน
โดยงาน Oktoberfest จัดมาเป็นเวลากว่า 200 ปีด้วยกัน

![](/assets/articles/กิจกรรมและอาหารต่าง-ๆ-ที่ไม่ควรพลาดในเทศกาล-Oktoberfest/media/image2.jpg)

จาก : <https://phorbangerman.com>

เทศกาลดังกล่าวเดิมเป็นประเพณีที่จัดสืบต่อกันมา
ถูกจัดขึ้นครั้งแรกเมื่อปี ค.ศ.1810 ในงานอภิเษกสมรสของกษัตริย์แห่งบาวาเรีย
พระองค์ทรงเชิญให้ประชาชนชาวเมืองมิวนิคมาร่วมเฉลิมฉลองจนกลายเป็นประเพณีที่ต้องจัดงานเทศกาลนี้ขึ้น
และในปีต่อ ๆ มาการยืนดื่มเบียร์เพื่อเฉลิมฉลองในพื้นที่เล็ก ๆ
ก็ถูกแทนที่ด้วยเต็นท์เบียร์ที่ได้รับการสนับสนุนจากโรงเบียร์ต่าง ๆ
ทั่วประเทศเยอรมนีมาจนถึงปัจจุบัน
ถือเป็นเทศกาลเบียร์เยอรมันที่ได้รับการยกย่องว่าเป็นงานเฉลิมฉลองที่ใหญ่สุดในโลก
ซึ่งคาดว่ามีผู้เข้าร่วมงานถึง 6 ล้านคนต่อปีเลยทีเดียว

![](/assets/articles/กิจกรรมและอาหารต่าง-ๆ-ที่ไม่ควรพลาดในเทศกาล-Oktoberfest/media/image3.jpeg)

จาก : [www.allthaievent.com](http://www.allthaievent.com)

มีการแต่งกายชุดประจำชาติเยอรมันสไตล์บาวาเรีย
เครื่องแต่งกายของผู้ชายเป็นชุดหนังและของผู้หญิงใส่กระโปรงสีสันสดใส
ภายในงานก็จะมีกิจกรรมต่าง ๆ มากมาย
ขบวนพาเหรดรถม้าบรรทุกถังเบียร์ ขบวนพาเหรดการแต่งกายแบบดั้งเดิม
ชมคอนเสิร์ตกลางแจ้ง เต็นท์เบียร์ยี่ห้อต่าง ๆ
ซึ่งมีเต็นท์เบียร์ขนาดใหญ่กว่า 14 เต็นท์
โดยมีเบียร์ให้เลือกทั้งหมด 6 ชนิด ได้แก่ Späten, Hofbräu, Paulaner,
Hacker-Pschorr, Augustiner และ
Löwenbräu แม้เป็นเทศกาลเบียร์แต่ก็ไม่ได้มีเพียงเบียร์อย่างเดียว
เนื่องจากภายในงานมีทั้งอาหารคาวและหวานหลากหลายให้เราได้ลิ้มรสกัน
ไม่ว่าจะเป็น ไก่ย่างเนย (Wiesn-Hendl) อันแสนหอมและอร่อย
เสิร์ฟมาคู่กับเฟรนช์ฟรายส์สีเหลืองน่ารับประทาน หรือจะเป็นของหวานอย่าง
Bretzelเพรทเซลโรยเกลือที่อบใหม่ทุกวันและเมื่อมาเยือนประเทศเยอรมนีแล้วก็ต้องได้ทานไส้กรอกเยอรมัน (Bratwurst) ขาหมูเยอรมัน (Knuckles
of pork) รวมถึงต้องไม่พลาดขนมปังขิง (Gingerbread) อีกเช่นกัน

![](/assets/articles/กิจกรรมและอาหารต่าง-ๆ-ที่ไม่ควรพลาดในเทศกาล-Oktoberfest/media/image4.jpg)

จาก : <https://adaymagazine.com/iwasthere-oktoberfest>

นับว่าเทศกาลเบียร์ของเยอรมันหรือ Oktoberfest เป็นเทศกาลที่ยิ่งใหญ่เเละสร้างชื่อให้กับประเทศเยอรมนีอย่างมาก ในแต่ละปีมีนักท่องเที่ยวหลั่งไหลเข้าเยี่ยมชมงานมากมาย
เพื่อให้ได้สัมผัสบรรยากาศด้วยตนเองสักครั้งในชีวิต
ด้วยรูปแบบการจัดงานอย่างเป็นระบบ ความสนุกสนานของเพลงพื้นเมืองจากวงดนตรี
ลิ้มรสอาหารประจำถิ่นที่เอร็ดอร่อยและการละเล่นแปลกตาที่เป็นเอกลักษณ์
แต่ความน่าสนใจของประเทศเยอรมนีก็ไม่ได้มีเพียงเทศกาลเบียร์เท่านั้น
เพราะประเทศเยอรมนียังมีเทศกาลต่าง ๆ ที่น่าสนใจอีกไม่น้อย เช่น
เทศกาลคาร์นิวัลและเทศกาลวันพ่อของเยอรมนี รวมถึงสถานที่ท่องเที่ยวมากมายที่ชวนให้เราแวะไปเยี่ยมเยียน

เขียนและเรียบเรียง

\- นางสาวณัฐวรา เชาวลิต

บรรณาธิการ - นายภาคิน ธนูวัฒนา

\- นางสาวณภัทร ทรัพย์ธนะอุดม

ในนามแผนการเรียนภาษา-ภาษาเยอรมัน รุ่น 66 โรงเรียนเตรียมอุดมศึกษา
