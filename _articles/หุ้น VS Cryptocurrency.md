---
title: หุ้น VS Cryptocurrency
author: ชมรมเศรษฐศาสตร์
thumbnail: /assets/articles/_thumbnails/eco3.jpg
---

ในสมัยก่อนหากต้องการลงทุนแล้วได้เงินปันผลดีที่สุดก็คงจะหนีไม่พ้นการลงทุนในหุ้นเพราะมีโอกาสในการทำกำไรอย่างมากแต่ในปัจจุบันนี้ได้มีการลงทุนรูปแบบใหม่ขึ้นนั้นก็คือ
cryptocurrency ซึ่งสามารถทำกำไรได้อย่างมหาศาลเช่นกัน
แล้วการลงทุนในสองรูปแบบนี้ต่างกันอย่างไร? ลงทุนแบบไหนเสี่ยงต่ำกว่ากัน ?
แล้วลงทุนในไหนได้กำไรมากที่สุด ? อ่านต่อในบทความนี้ได้เลย

หุ้น กับ cryptocurrency คืออะไร ?

1\. หุ้น: หุ้น หรือ Stock เป็นตราสารที่กิจการออกให้แก่ผู้ถือ (Holder)
เพื่อระดมเงินทุนไปใช้ในกิจการ โดยผู้ถือตราสารทุนจะมีฐานะเป็น
\"เจ้าของกิจการ\" ซึ่งจะมีส่วนได้ส่วนเสีย หรือมีสิทธิในทรัพย์สิน
และรายได้กิจการ รวมทั้งมีโอกาสได้รับผลตอบแทนเป็นเงินปันผล (Dividend)
ซึ่งอยู่กับผลกำไร และข้อตกลงของกิจการนั้นๆ

2\. Cryptocurrency: Cryptocurrency
คือ สินทรัพย์ดิจิทัลประเภทหนึ่งที่ต้องอาศัยการเข้ารหัส โดยคำว่า
\"Crypto\" หมายถึง การเข้ารหัส ส่วนคำว่า \"Currency\" หมายถึง สกุลเงิน
ทำให้คริปโตเคอร์เรนซีเป็นเงินดิจิทัลที่หลายฝ่ายมองว่าเป็นสกุลเงินในอนาคต
ที่จะเข้ามามีบทบาทในการซื้อขายแลกเปลี่ยนสินค้าและบริการระหว่างสินทรัพย์ดิจิทัลด้วยกัน
โดยคริปโตยอดนิยม 5 อันดับที่มีมูลค่าสูงสุด (อ้างอิงจาก Coinmarketcap
วันที่ 6 พฤษภาคม 2564) ได้แก่ 1. Bitcoin มูลค่า 33.2 ล้านล้านบาท 2.
Ethereum มูลค่า 12.4 ล้านล้านบาท 3. Binance Coin มูลค่า 3.1 ล้านล้านบาท
4. Dogecoin มูลค่า 2.5 ล้านล้านบาท 5.XRP มูลค่า 2.4 ล้านล้านบาท

หุ้นกับ cryptocurrency ต่างกันอย่างไร ?

หุ้น

\- มีความเสี่ยงในการลงทุนน้อยกว่า crypto

\- รายได้มาจากเงินปันผลและส่วนต่างราคาหุ้น

\- ไม่สามารถซื้อขายได้ตลอดเวลา เวลาซื้อขายขึ้นอยู่กับตลาดหลักทรัพย์

\- ข้อกำหนดในการซื้อขายคือ 100 หุ้น

\- การที่จะเกิดหุ้นขึ้นมาตัวหนึ่ง
จำเป็นต้องมีการยื่นเรื่องต่อหน่วยงานที่เกี่ยวข้องเพื่อให้ประเมินความเสี่ยง
บริษัทที่จะสามารถเข้ามาในตลาดหุ้นได้ก็

\- ได้รับการยอมรับทั่วโลก

คริปโต

\- มีความเสี่ยงสูงเพราะขาดการควบคุมของกลต.

\- รายได้มาจากส่วนต่างราคาคริปโต

\- ซื้อขายได้ตลอดเวลา

\- ไม่มีข้อกำหนดราคาขั้นต่ำในการซื้อขาย

\- คริปโตเคอร์เรนซีมีความผันผวนที่มากกว่าหุ้น ทั้งนี้
อาจเป็นเพราะการสร้างเหรียญคริปโตมีระยะเวลาที่สั้นกว่า เพราะความเป็น
Open-source ของคริปโต
ที่ใครก็ตามที่มีความรู้ด้านการเขียนโปรแกรมสามารถทำการคัดลอก Source Code
และสร้างเป็นเครือข่าย Cryptocurrency ใหม่ขึ้นได้

\- บางประเทศยังไม่ยอมรับ

แล้วเราควรลงทุนในหุ้นหรือคริปโต ?

จากตารางเปรียบเทียบความแตกต่างจะเห็นได้ว่า cryptocurrency
มีความเสี่ยงในการลงทุนและมีความผันผวนของราคามากกว่า
แต่ในทางกลับกันก็เป็นช่องทางในการทำกำไรอย่างมหาศาลของนักลงทุนเช่นกัน
ถ้าคุณเป็นคนที่ชอบอะไรที่เป็น "high risk, high return" cryptocurrency
ก็เป็นทางเลือกที่น่าสนใจไม่น้อยเลยทีเดียว
แม้กระนั้นก็มีหุ้นบางประเภทที่ให้ผลตอบแทนสูงกว่าคริปโตเช่นกัน
แต่เหนือสิ่งอื่นใดการลงทุนทั้งในหุ้นและคริปโตล้วนมีความเสี่ยงทั้งสิ้นดังนั้นเราจึงจำเป็นต้องศึกษาให้ดีก่อนลงทุนเพราะถึงต่อให้เป็นหุ้น
ถ้าไม่ศึกษาให้ดีก่อนก็มีโอกาสขาดทุนได้อย่างมหาศาลเช่นกัน

แหล่งอ้างอิง

1\. [www.bitkub.com](http://www.bitkub.com)

สืบค้นวันที่ 16 พฤศจิกายน 2564

2\. [www.wikipedia.org](http://www.wikipedia.org)

สืบค้นวันที่ 16 พฤศจิกายน 2564
