---
title: เยอรมนี ผู้นำแห่งอุตสาหกรรม
author: แผนการเรียนภาษา-ภาษาเยอรมัน รุ่น 66 โรงเรียนเตรียมอุดมศึกษา
thumbnail: /assets/articles/_thumbnails/german.jpg
---

ทุกคนเคยสงสัยกันไหมคะ
ว่าทำไมเยอรมนีถึงมีชื่อเสียงเป็นอย่างมากในเรื่องของอุตสาหกรรม ทั้งรถ
BMW, Porsche, Leica (แบรนด์เลนส์กล้องชื่อดัง), Adidas
หรือแม้กระทั่งแบรนด์เครื่องเขียนที่พวกเราต่างคุ้นเคยอย่าง Staedtler และ
Stablio ก็เป็นแบรนด์จากเยอรมนีเช่นกัน

เยอรมนีเป็นประเทศที่มีขนาดเศรษฐกิจใหญ่ที่สุดในยุโรป และใหญ่เป็นอันดับที่
4 ของโลก เศรษฐกิจของ ประเทศอันดับหนึ่งมาจากภาคบริการ รองลงมาคือ
ภาคอุตสาหกรรมซึ่งคิดเป็น 29.1% ของ GDP\* แล้วทุกคน ทราบกันไหมคะว่าจริง ๆ
แล้ว เยอรมนีเป็นผู้นำทางอุตสาหกรรมหนัก\*
มาตั้งแต่ก่อนการรวมชาติเยอรมันเสียอีก
จักรวรรดิเยอรมันเป็นมหาอำนาจทางอุตสาหกรรม
เรียกได้ว่าในยุคนั้นมหาอำนาจทางอุตสาหกรรมรองจาก
สหราชอาณาจักรก็คือเยอรมนีที่ส่งออกเยอะที่สุดในโลกนั่นเอง!

![](/assets/articles/เยอรมนี-ผู้นำแห่งอุตสาหกรรม/media/image1.jpeg)


จาก :
[https://industryeurope.com/sectors/politics-economics/german-industry-employee-numbers-rise-for-first-
time-in-2020/](https://industryeurope.com/sectors/politics-economics/german-industry-employee-numbers-rise-for-first-%20time-in-2020/)

ประเทศเยอรมนีให้ความใส่ใจกับเด็กนักเรียนที่มีความสนใจในเรื่องอุตสาหกรรมเป็นอย่างมาก
ในประเทศ เยอรมนี การที่ส่งลูกเรียนสายเทคนิคถือเป็นเรื่องที่น่ายินดี
เพราะพวกเขาถือว่าการที่เด็ก ๆ เรียนสายเทคนิค และ
จบออกมาทำงานเกี่ยวกับอุตสาหกรรม เป็นเรื่องที่น่าภาคภูมิใจเป็นอย่างยิ่ง
เนื่องจากเป็นการทำให้ประเทศมี
บุคลากรที่มีคุณภาพมาพัฒนาภาคเศรษฐกิจที่สำคัญของประเทศต่อ
ด้วยสาเหตุนี้จึงทำให้เยอรมนีมีความก้าวหน้า ทางอุตสาหกรรมมากกว่าใคร ๆ
รวมถึงเยอรมนีเป็นประเทศที่มุ่งเน้นเกี่ยวกับนักวิจัย
ซึ่งเป็นสิ่งที่มีประโยชน์ต่อประเทศมาก ๆ ถ้าทุกคนลองสังเกต
จะเห็นได้ว่าหลาย ๆ ครั้งที่โลกของเราค้นพบเทคโนโลยีใหม่ ๆ,
เทคนิคการรักษาโรคทางการแพทย์ ส่วนใหญ่มาจากเยอรมนีทั้งนั้น
ในทางอุตสาหกรรมก็เช่นกัน การที่ประเทศลงทุนกับเรื่องการวิจัย
ย่อมเอื้อผลประโยชน์ให้กับอุตสาหกรรม

![](/assets/articles/เยอรมนี-ผู้นำแห่งอุตสาหกรรม/media/image2.jpg)


จาก : <https://gesrepair.com/german-manufacturing-us-industry-future/>

ผู้เขียนจึงอยากเล่าถึงประวัติความเป็นมาของแบรนด์ดัง ๆ ในเยอรมนีคร่าว ๆ
ให้ทุกคนได้อ่านกันค่ะ

**BMW** แบรนด์ยนตรกรรมหรูหราจากเยอรมนี โดยย่อมาจาก Bayerische Motoren
Werke หรือในภาษาอังกฤษคือ Bavarian Motor Works บริษัทของแบรนด์นี้
ตั้งอยู่ในเมืองมิวนิก ถูกก่อตั้งใน ค.ศ.1916 ในตอนแรก BMW
เป็นบริษัทผลิตเครื่องยนต์อากาศยานสำหรับสงครามโลกครั้งที่หนึ่ง
หลังจากที่สงครามโลกครั้งที่หนึ่งจบลง
และเยอรมนีพ่ายแพ้ต่อสงครามในครั้งนี้
ทำให้ไม่สามารถผลิตเครื่องยนต์อากาศยานได้
จากที่เคยผลิตแต่เครื่องยนต์เครื่องบินมาโดยตลอด
ต้องหันมาผลิตเครื่องมือทำฟาร์ม และเบรกรถไฟ เพื่อให้กิจการอยู่รอด แต่จู่
ๆ ก็มีนักออกแบบคนหนึ่งได้เกิดไอเดียในการผลิตรถยนต์ ทำให้บริษัท BMW
หันมาผลิตรถยนต์จนถึงปัจจุบัน

![](/assets/articles/เยอรมนี-ผู้นำแห่งอุตสาหกรรม/media/image3.jpg)


จาก : <https://www.bmwgroup.com/en.html>

**Adidas** แบรนด์ผลิตสินค้าที่เกี่ยวข้องกับอุปกรณ์กีฬา
ต้นกำเนิดอยู่ที่ประเทศเยอรมนี ผู้ที่คิดค้นและเริ่มผลิตคือ Adolf Dassler
เขาได้เริ่มประดิษฐ์รองเท้ากีฬาคู่แรกใน ค.ศ. 1920 หลังจากพี่ชายของเขา
Rudolf กลับมาจากสงครามโลกครั้งที่หนึ่ง
สองพี่น้องก็ช่วยกันผลิตรองเท้ากีฬาชื่อแบรนด์ว่า Dassler
ซึ่งมาจากนามสกุลของทั้งสองคนนั่นเอง
และได้ทำการเปิดกิจการอย่างเป็นทางการใน ค.ศ. 1924 ถือเป็นที่มาของแบรนด์
Adidas ในปัจจุบันนั่นเอง

![](/assets/articles/เยอรมนี-ผู้นำแห่งอุตสาหกรรม/media/image4.jpeg)


จาก : <https://www.pinterest.com/crazyforpin/adidas-logo/>

**HARIBO** เยลลี่หมีชื่อดังที่ผู้เขียนเชื่อว่า
ผู้อ่านทุกท่านต้องเคยได้ยินกันอย่างแน่นอน
ซึ่งเยลลี่หมียี่ห้อนี้ก็มีที่มาจากประเทศเยอรมนีเช่นกัน
โดยเริ่มต้นกิจการจากครัวในสนามหลังบ้านในเมืองบอนน์
ซึ่งได้ชื่อนี้มาจากการย่อชื่อของผู้ก่อตั้ง Johannes Hans Riegel และเมือง
Bonn เข้าด้วยกัน โดย HARIBO คิดค้นขนมกัมมี่แบร์ขึ้นตั้งแต่ ค.ศ. 1922
หรือ 100 ปีที่แล้ว ก่อนจะถูกนำเข้าไปขายในอเมริกาช่วง ค.ศ. 1980
และปัจจุบันกลายเป็นกัมมี่แบร์ที่ขายดีอันดับ 1 ในอเมริกา
รวมถึงตลาดกัมมี่แบร์ในทั่วโลก

![](/assets/articles/เยอรมนี-ผู้นำแห่งอุตสาหกรรม/media/image5.jpeg)


จาก : <https://www.haribo.com/en/products/goldbears>

จากที่ทุกคนได้อ่านมา
จะเห็นได้ว่าเยอรมนีเป็นประเทศผู้นำแห่งอุตสาหกรรมอย่างแท้จริง
ไม่เพียงแค่อุตสาหกรรมรถยนต์เท่านั้น แต่มีทุกแขนงของอุตสาหกรรม
ถ้าใครสนใจด้านนี้ หรืออยากทำอาชีพเกี่ยวกับอุตสาหกรรมในอนาคต
อย่าลืมนึกถึงประเทศเยอรมนีนะคะ

\*GDP ย่อมาจาก Gross Domestic Product หมายถึง
มูลค่าตลาดของสินค้าและบริการขั้นสุดท้ายในประเทศ

\*อุตสาหกรรมหนัก คือ อุตสาหกรรมที่ต้องใช้เครื่องจักรกล, แรงงาน
และเงินเป็นจำนวนมาก

ขอขอบคุณข้อมูลจาก

1.  <https://www.exclusive.co.th/blog/read/15>

2.  <https://thegrowthmaster.com/case-study/adidas>

3.  <https://th.m.wikipedia.org/wiki/>

4.  <https://www.isranews.org/content-page/item/>

เขียนและเรียบเรียง

\- นางสาวนันท์นภัส ฉัตรตระกูลรักษ์

บรรณาธิการ

\- นายภาคิน ธนูวัฒนา

\- นางสาวณภัทร ทรัพย์ธนะอุดม

ในนามแผนการเรียนภาษา-ภาษาเยอรมัน รุ่น 66 โรงเรียนเตรียมอุดมศึกษา
