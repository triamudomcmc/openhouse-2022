---
title: Finding Gifted Science
author: นางสาวสุทธสินี งามประดิษฐ์วงศ์
thumbnail: /assets/articles/_thumbnails/finding-gifted-science.jpg
---

น้อง... น้องอะ มีแววจะเป็นกิฟต์​วิทย์ฯ คนต่อไปนะ

ย้อนกลับไปในสมัยที่เรายังอยู่ ม.ต้น
เราก็เป็นเด็กนักเรียนคนหนึ่งที่ชื่นชอบในวิชาวิทยาศาสตร์
เมื่อเราได้มีโอกาสเข้าศึกษาต่อ

ในโรงเรียนเตรียมอุดมศึกษาแห่งนี้ เราก็ไม่ลังเลที่จะสมัครเข้ากิฟต์วิทย์ฯ
และเราก็ได้รับเลือกเข้ามาในโครงการนี้ เมื่อได้เข้ามาแล้ว

เราก็รู้ได้ทันทีว่าเราคิดไม่ผิดเลยที่ได้เข้ามาที่นี่ เราจะเล่าให้ฟัง
ว่าทำไม

"สังคมกิฟต์วิทย์ฯ" นี่เป็นสิ่งแรกที่เราอยากจะพูดถึง
หลายคนอาจจะคิดว่ากิฟต์วิทย์ฯ เป็นห้องที่มีแต่เด็กเก่ง ๆ
เรียนกันเคร่งเครียด ในความจริง พวกเราชาวกิฟต์วิทย์ฯ มีความหลากหลายสูงมาก
มีทั้งสายชิล เด็กเนิร์ด เด็กกิจกรรม ฯลฯ
ไม่ใช่ว่าทุกคนจะเรียนกันอย่างเคร่งเครียด ซึ่งไม่ว่า

ทุกคนจะเป็นสายไหน พวกเราเคยไม่ทิ้งกัน เพื่อน ๆ
ทุกคนพร้อมช่วยเหลือกันตลอด ไม่ว่าจะเป็นการเล่น การเรียน กิจกรรม
หรือแม้แต่ตอนสอบก็ตาม พวกเราช่วยกันตามงาน ตามเข้าเรียนออนไลน์
ช่วยกันติวก่อนสอบ ฯลฯ และที่สำคัญพวกเราไม่ได้ใช้เกรดในการคัดห้องในปีต่อ
ๆ ไป

ซึ่งเป็นเรื่องดีมาก ๆ ที่พวกเราจะได้ลดความตึงเครียดในการเรียนลง 

"กิฟต์วิทย์ฯ ผูกพัน" พวกเราเป็น 1 ใน 2 ห้องของสายวิทย์-คณิต
ที่จะได้อยู่ด้วยกันยาว ๆ ไปถึง 3 ปี พวกเราผูกพันกันมาก ๆ เลยล่ะ เป็น 3
ปีที่มีความหมายมาก ๆ นอกจากจะเรียนด้วยกันในทุก ๆ วันแล้ว
พวกเรายังมีการไปค่ายร่วมกันอีกด้วย เรียกได้ว่าเป็นการกระชับความสัมพันธ์

ให้แน่นแฟ้นขึ้นไปอีก

"ค่ายกิฟต์วิทย์ฯ" โครงการกิฟต์วิทย์ฯ ของพวกเรานั้น
มีโอกาสได้ไปค่ายร่วมกันด้วยล่ะ สถานที่ที่ไปก็จะแตกต่างกันออกไปในแต่ละปี
เช่น ในปี 2562 จัดขึ้นที่ ศูนย์การพัฒนาอ่าวคุ้งกระเบน
อันเนื่องมาจากพระราชดำริ อ.ท่าใหม่ จ.จันทบุรี
มีการจัดกิจกรรมทัศนศึกษาและศึกษาดูงานต่างประเทศด้วยนะ เช่น
ปีล่าสุดพวกเราก็ได้ไปที่ Seoul National University 
นอกจากนี้ยังได้มีการศึกษานอกสถานที่ในคาบเรียนกิฟต์ เช่น คณะวิทยาศาสตร์
จุฬาลงกรณ์มหาวิทยาลัย 

"กิจกรรมกิฟต์วิทย์ฯ"
แน่นอนว่าสิ่งสุดท้ายที่เราขาดไม่ได้ก็คือการทำกิจกรรม
การทำกิจกรรมก็เป็นส่วนหนึ่งในการพัฒนาตนเอง แน่นอนว่า

ต้องไม่ทิ้งการเรียนด้วยนะ
พวกเรามีกิจกรรมพิเศษที่หาไม่ได้จากสายการเรียนอื่น ๆ เช่น การรับน้อง
การรับน้องของกิฟต์วิทย์ฯ เราพิเศษกว่าสายอื่น รับรองความสนุกไว้ได้เลย
แต่คงต้องขออุบอิบไว้ก่อน เพราะว่าเป็นความลับของคนในสายล่ะ การจัดแข่งขัน
TUGSELA กิจกรรมจิตอาสาต่าง ๆ ฯลฯ รับรองได้ว่าทุกกิจกรรม
เราได้ทั้งความรู้และประสบการณ์ที่หาไม่ได้จากในห้องเรียนหรือที่ไหน ๆ
ก็ตาม 

ในเรื่องของการสอบเข้าเราจะจัดขึ้นหลังจากที่น้อง ๆ สอบติดเตรียมอุดมฯ แล้ว
ในสถานการณ์ปกติจะมีการจัดสอบเข้ากิฟต์วิทย์ฯ ขึ้น

และใช้คะแนน portfolio ร่วมด้วย
แต่ในสถานการณ์ช่วงโควิดนี้ทำให้ระบบการรับเปลี่ยนไป โดยมีการใช้ portfolio
กับคะแนนสอบเข้าในรายวิชาคณิตศาสตร์และวิทยาศาสตร์แทน
สุดท้ายนี้ก็อยากจะขอฝากกิฟต์วิทย์ฯ ไว้ในอ้อมอกอ้อมใจของน้อง ๆ
ทุกคนด้วยนะคะ แล้วพบกันในรั้วเตรียมอุดมฯ ค่ะ 

#รักน้องตั้งแต่ยังไม่เห็นหน้า

นางสาวสุทธสินี งามประดิษฐ์วงศ์

นักเรียนในโครงการพัฒนาศักยภาพนักเรียนที่มี

ความสามารถพิเศษ ด้านวิทยาศาสตร์ รุ่นที่ 18

IG: tttinker.bell\_
