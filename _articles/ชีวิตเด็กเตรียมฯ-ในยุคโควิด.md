---
title: ชีวิตเด็กเตรียมฯ ในยุคโควิด
author: เจนนี่
thumbnail: /assets/articles/_thumbnails/covid.png
---

เมื่อพูดถึงโรงเรียนเตรียมอุดมศึกษาแล้ว
สิ่งหนึ่งที่อาจผุดขึ้นมาในหัวของใครหลาย ๆ
คนก็คงจะหนีไม่พ้นคำพูดจากรุ่นพี่ที่ว่า "3 ปีในเตรียมฯ มันสั้นนะน้อง"

แต่เนื่องจากสถานการณ์โควิดในปัจจุบันนี้ทำให้การใช้ชีวิตในเตรียมอุดมฯให้คุ้มค่าดังประโยคข้างต้นเป็นไปได้ยาก

แน่นอนว่าอย่างแรกเลยคือ "การเรียนออนไลน์ "
เนื่องจากการแพร่ระบาดของเชื้อไวรัสโควิด-19
เพื่อป้องกันการสัมผัสให้ได้มากที่สุด
สถานที่หลายแห่งจึงต้องปิดหรือลดเวลาทำการชั่วคราว
ซึ่งนั่นก็รวมไปถึงโรงเรียนด้วย เรียกได้ว่าเรียนออนไลน์กันไปยาว ๆ
ตั้งแต่คาบแรกยันคาบสุดท้ายเลย ในระหว่างที่เรียนออนไลน์ หลาย ๆ
คนคงจะประสบปัญหาหลายอย่าง ทั้งลืมปิดไมค์ เผลอหลับในคาบ
หาห้องประชุมของวิชาที่เรียนไม่เจอ และอื่น ๆ อีกมากมาย
ซึ่งตัวผู้เขียนเองก็มีบ้างเป็นครั้งคราว

ถัดไปเป็น "กิจกรรม" โดยเฉพาะอย่างยิ่ง
เตรียมอุดมที่ขึ้นชื่อเรื่องกิจกรรมต่าง ๆ มากมาย แต่พอมาปีนี้
ก็มีหลายกิจกรรมที่ไม่ได้จัด หรืออาจจะจัดในขนาดย่อมกว่าปกติ
ซึ่งก็ถือเป็นเรื่องที่ น่าเสียดายอย่างยิ่ง
เพราะนอกจากจะไม่ได้ทำกิจกรรมสนุก ๆ แล้ว
ยังไม่ได้ทำความรู้จักกับรุ่นพี่และเพื่อน ๆ มากเท่าที่ควร

สุดท้ายนี้ ก็คงเป็น "ความสัมพันธ์" ที่เกิดจากการได้ทำกิจกรรมร่วมกัน
พอต้องทำกิจกรรม ออนไลน์จึงทำให้รู้จักกันน้อยลง เพราะเมื่อเรียนเสร็จ
แต่ละคนก็ต้องแยกย้ายไปใช้ชีวิตของตนเอง
ต่างจากการไปเรียนที่โรงเรียนที่อาจจะได้คุยกับเพื่อนกับรุ่นพี่เพิ่มเติม

ถึงแม้ว่าการเรียนออนไลน์จะทำให้ชีวิตในโรงเรียนเตรียมฯ
ฟังดูผ่านไปเร็วกว่าเดิม
และทำให้เราไม่สามารถใช้ชีวิตในรั้วโรงเรียนได้อย่างเต็มที่
แต่เราก็ยังเชื่อมั่นว่า ประสบการณ์ ที่ได้รับในช่วงนี้ก็สนุกไปอีกแบบ

ก่อนจากกัน
ทางผู้เขียนเองเมื่อรู้สึกเสียดายเช่นกันที่ไม่ได้ทำกิจกรรมที่ใฝ่ฝันไว้หลาย
ๆ อย่าง และก็ยังไม่ทราบว่ารุ่นต่อ ๆ
ไปเมื่อเข้ามาแล้วจะได้ทำกิจกรรมอย่างเต็มที่หรือไม่ แต่ก็อยากให้
ใช้ชีวิตในเตรียมฯให้สมใจอยาก อยากทำหน้าที่ ทำกิจกรรมอะไรก็ทำไปเลย
จนกว่าจะถึงวันนั้น ก็ตั้งใจเตรียมตัวเข้าล่ะ !
