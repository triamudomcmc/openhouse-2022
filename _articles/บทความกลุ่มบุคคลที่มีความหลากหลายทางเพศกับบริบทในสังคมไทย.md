---
title: กลุ่มบุคคลที่มีความหลากหลายทางเพศกับบริบทในสังคมไทย
author: นายกัณฑ์กณิศ มั่นนาค, นางสาวณทกัญ วราธนานันทน์, นางสาวภัสสร เจียรจรูญวงศ์
thumbnail: /assets/articles/_thumbnails/socdoc-thumb.jpg
---

ในปัจจุบัน เรามักจะได้ยินคำว่า 'LGBT' หรือ 'LGBTQ' ไปจนถึง 'LGBTQIA+'
อักษรย่อเหล่านี้นั้นได้ถูกเพิ่มขึ้นมาเรื่อย ๆ
เพื่อใช้ในบริบทที่กว้างขึ้น โดยปรากฏอักษรย่อแรก คือ 'LGB'
ที่นำมาใช้แทนคำว่า 'Gay'
เพื่อสื่อถึง[เพศวิถีและอัตลักษณ์ทางเพศของบุคค](https://th.wikipedia.org/w/index.php?title=Sexuality_and_gender_identity-based_cultures&action=edit&redlink=1)ล
ในภาษาไทยอาจเรียกว่า 'กลุ่มบุคคลที่มี

ความหลากหลายทางเพศ'
ซึ่งสังคมทั่วโลกกำลังรณรงค์และให้ความสำคัญต่อการปฏิบัติกับบุคคลอื่น
รวมถึงบุคคลกลุ่มนี้ที่เป็นมนุษย์เช่นเดียวกันเพื่อให้เกิดความเท่าเทียมในสังคมอย่างแท้จริง

โดยองค์การอนามัยโลกหรือ WHO
ได้มีการเปลี่ยนแปลงการจัดประเภทของโรคระหว่างประเทศ (ICD) ฉบับล่าสุด
โดยย้ายหัวข้อ 'การมีเพศสภาพไม่สอดคล้องกับเพศกำเนิด'
ออกจากหมวดความผิดปกติทางจิตและพฤติกรรม และย้ายไปอยู่ในหมวด
'กรณีที่เกี่ยวข้องกับสุขภาพทางเพศ' เพราะการมีเพศสภาพที่

ไม่สอดคล้องกับเพศกำเนิดนั้นไม่ถือว่าเป็นอาการป่วยทางจิตแต่อย่างใด
แล้วบริบทในสังคมไทยของคนกลุ่มนี้ในปัจจุบันนั้นเป็นอย่างไร

ในภาษาไทย นอกจากคำว่า 'กลุ่มบุคคลที่มีความหลากหลายทางเพศ' แล้ว
ยังมีคำที่ใช้เรียกแทน

คนกลุ่มนี้อีกหลายคำ เช่น 'เพศทางเลือก' คำถามคือ 'เพศทางเลือก'
ใครเป็นคนเลือกกันแน่ พวกเขาสามารถเลือกชีวิตของพวกเขาเองได้
หรือสังคมรอบตัวต่างหากที่เป็นคนเลือกสถานะหรือให้ความสำคัญกับ

คนกลุ่มนี้ไม่เท่ากับคนที่มีรสนิยมทางเพศและเพศตรงตามขนบธรรมเนียม
ยกตัวอย่างง่าย ๆ เช่น การเลือกใช้คำมาเรียกกลุ่ม LGBTQIA+ บางคนก็เรียกรวม
ๆ ว่า 'ตุ๊ด' 'กะเทย' บางคนใช้คำที่ดูสุภาพมากขึ้นก็เรียกว่า
'กลุ่มเพศที่สาม'  คำที่ถูกมาใช้เรียกกลุ่ม LGBTQIA+
ดังกล่าวมีความเหมาะสมแล้วหรือไม่ แม้แต่คำว่า

'เพศที่สาม' ที่ดูสุภาพแล้วก็ตาม แล้วเพศไหนเพศที่หนึ่ง เพศไหนเพศที่สอง
แล้วทำไมพวกเขาถึงต้องเป็นเพศที่สาม นี่เป็นเพียงตัวอย่างเดียวที่กลุ่ม
LGBTQIA+ ได้รับการปฏิบัติมาโดยตลอด ถ้ารวมกับเหตุผลอีกเป็นร้อยเหตุผล
ก็จะกลายเป็นคำตอบว่า ตลอดเวลาที่ผ่านมา
พวกเขาไม่ได้เป็นฝ่ายเลือกสถานะทางสังคมของพวกเขา
แต่สังคมต่างหากที่ยัดเยียดให้กับพวกเขา
และเป็นสิ่งที่พวกเขาต้องยอมรับอย่างไม่เต็มใจ

ด้วยบริบทในสังคมไทยของกลุ่ม LGBTQIA+ ในปัจจุบัน
ทำให้เกิดเหตุการณ์ที่ประชาชนทั้งกลุ่ม LGBTQIA+
และกลุ่มที่สนับสนุนออกมาเรียกร้องความเป็นธรรมให้แก่กลุ่ม LGBTQIA+
ทั้งในด้านต่าง ๆ เช่น การจดทะเบียนสมรส รวมถึงสวัสดิการต่าง ๆ
ที่ประชาชนทั่วไปไม่ว่าเพศใดก็ควรมีสิทธิ์ที่จะได้รับ การเรียกร้องของกลุ่ม
LGBTQIA+ ถูกจัดขึ้นในรูปแบบต่าง ๆ ที่แตกต่างจากการชุมนุมประท้วงทั่วไป
การแสดงออกของพวกเขามีความโดดเด่น ความสดใส และความร่าเริงภายใต้ธงสีรุ้ง
(Rainbow flag) ที่โบกสะบัดพร้อมกับความหวังที่ว่า
พวกเขาจะได้รับความเท่าเทียมและได้รับการปฏิบัติเหมือนกันประชาชนทั่วไป 

       ล่าสุด เรื่องการสมรมเท่าเทียมของกลุ่ม LGBTQIA+
ศาลรัฐธรรมนูญได้ตัดสินว่ายังไม่สามารถทำได้ ด้วยเหตุผลหลายประการ
ไม่ว่าจะเป็นเหตุผลที่ว่า
การสมรสจะต้องเป็นไปเพื่อการสืบสกุลหรือมีบุตรหลานเพื่อสร้างความสัมพันธ์กับครอบครัวต่อไป
การพูดถึงจารีตประเพณีว่าการสมรสจะต้องเป็นไปแบบชายหญิงเท่านั้น
ความต้องการการพิสูจน์ว่า การเป็น LGBTQIA+
เป็นเรื่องปกติทางชีวภาพที่สามารถพิสูจน์ทางวิทยาศาสตร์ได้ถึงจะสามารถออกกฎหมายเฉพาะกลุ่มได้
อีกเหตุผลหนึ่งที่ศาลรัฐธรรมนูญนำมาใช้ คือ เมื่อมีการแยกเพศอย่างเสรีแล้ว
การทำงานทางราชการจะมีขั้นตอนที่มากขึ้นทำให้เกิดความยากลำบากในการทำงาน
เป็นต้น
ด้วยเหตุผลหลายประการเหล่านี้ทำให้ศาลรัฐธรรมนูญยังไม่ยอมรับการสมรสที่เท่าเทียมของกลุ่ม
LGBTQIA+ ในประเทศไทย

          หากแค่เรื่องง่าย ๆ เช่น
การเรียกชื่อที่เป็นสากลทั่วไปหรือการยอมรับทางสังคม
ยังเป็นสิ่งที่ไม่เกิดขึ้นในสังคมไทย ประชาชนทุก ๆ
คนก็คงจะต้องตั้งคำถามต่อไปว่า ในความเป็นจริงแล้ว คนในกลุ่ม LGBTQIA+
ถูกยอมรับและมีอิสระในการใช้ชีวิตประจำวันอย่างไม่มีข้อแคลงใจหรือไม่
หรือพวกเขายังคงจะต้องพยายามเพื่อให้ได้รับการยอมรับต่อไป
และหากเป็นสังคมโรงเรียนเตรียมอุดมศึกษา
โรงเรียนที่ผลิตเยาวชนที่มีความสามารถออกมามากมาย
สังคมนี้มีความคิดเห็นและมีการปฏิบัติต่อกลุ่ม LGBTQIA+ อย่างไร
คงเป็นคำถามหนึ่งสำหรับการสำรวจต่อไปที่น่าสนใจไม่น้อย
