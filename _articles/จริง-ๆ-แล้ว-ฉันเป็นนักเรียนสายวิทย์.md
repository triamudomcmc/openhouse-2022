---
title: จริง ๆ แล้ว ฉันเป็นนักเรียนสายวิทย์-คณิต
author: Tomato
thumbnail: /assets/articles/_thumbnails/sci-math.png
---

หากพูดถึงสายการเรียนที่ฮอตฮิตที่สุดในสังคมไทยคงจะหนีไม่พ้นสายวิทยาศาสตร์-คณิตศาสตร์
หรือที่เรียกสั้น ๆ กันว่า "วิทย์-คณิต"
ซึ่งทุกคนรู้หรือไม่ว่าสายการเรียนวิทย์-คณิตของโรงเรียนเตรียมอุดมศึกษามีด้วยกันมาแล้วกว่า
60 ปี ! และแน่นอนว่า **"tradition"** ของเด็กวิทย์-คณิตอย่างเราๆ
ก็ได้รับการตกทอดกันมารุ่นสู่รุ่น จะพูดว่าเป็นมรดกก็ย่อมได้
ทุกคนคงพอจะเดาออกแล้วว่าบทความนี้เกี่ยวกับอะไร อย่ารอช้า มาทำความรู้จัก
**tradition** เด็กวิทย์-คณิต กัน !

ทุกคนลองหลับตาแล้วจินตนาการตามเราดูนะ\... แน่ะ
หลับตาแล้วจะอ่านบทความนี้ได้ไง ตอนนี้ทุกคนกำลังอยู่ที่ลาน 70 ปี
บรรยากาศตอนนี้มีเสียงกลอง
เสียงเชียร์โต้รวมถึงธงหลากสีหลากสไตล์โบกสะบัดไปมา
มีผู้คนจำนวนมากอยู่ที่ลานนั้น ใบหน้าของทุกคนเปื้อนไปด้วยรอยยิ้ม
จากการแสดงความยินดีของรุ่นพี่ผ่าน "บูมก้นหอย" กับน้อง ๆ ม.4
ที่ทำตามความฝันของตนเองสำเร็จ โดยสายวิทย์-คณิตของเรามีธงอยู่ทั้งหมด 8
ธงด้วยกันเลยทีเดียว สำหรับเราตอนนั้นรู้สึกว่างานนี้มัน impactful มาก ๆ
เลย หลังจากนั้นก็จะมีกิจกรรม \"รับน้อง\" หรือกิจกรรมหาเพื่อน หาพี่ หา
connection และ ice breaking กันแบบกรุบกริบ เรียกได้ว่า
สนุกเวอร์ชันที่ไม่มีโซตัสแน่นอน พี่ ๆ ประจำกลุ่มจะพาน้อง ๆ
ไปที่ฐานเพื่อทำกิจกรรมที่พี่ฐานได้จัดไว้ให้
น่าเสียดายที่เราก็ไม่ได้สัมผัสประสบการณ์ตรงนี้เหมือนกัน
อย่างไรก็ตามดูจากรูปที่รุ่นพี่โพสต์ผ่านสื่อ social media
ก็รู้เลยว่าทุกคนมีวันที่ดีแน่ ๆ

เตรียมอุดมฯ อย่างที่รู้ ๆ กันว่าเรื่องสายนี่คือ จริงจังกันมากกก ก.
ไก่ห้าสิบสามล้านตัว โดยสายของวิทย์-คณิตจะมีอยู่ 3 สาย ประกอบด้วย
สายลำดับ คือพี่ที่สอบ ๆ ได้ลำดับที่เดียวกับเราในทุกชั้นปี
ซึ่งถ้าใครสละสิทธิ์การเป็นนักเรียนเตรียมอุดมฯ ไป ก็ไม่เป็นไร พี่ ๆ
และน้อง ๆ ที่ไม่มีใครก็สามารถมารวมสายลำดับกันได้ หรือที่เรียกว่า
\"พี่/น้องลำดับบุญธรรม\" นั่นเอง ไปต่อกันที่สายห้อง
ตามชื่อเลยคือพี่ที่เคยอยู่ห้องเดียวกับน้องมาก่อน
ถ้าให้เรียงตามเลขที่มันก็จะไม่สนุกใช่มั้ยล่ะ การจับพี่จึงแตกต่างกันออกไป
แล้วแต่ว่าทุกคนในห้องจะตกลงกันยังไง เหมือนของเรา
พี่ให้เลือกอีโมจิมาหนึ่งตัว เลยได้มาเจอพี่สาวสุดที่รัก สุดท้ายคือพี่สาย
คล้าย ๆ พี่ห้องแต่จะเป็นการสุ่มห้องในสายวิทย์-คณิตทั้งหมด
น่าตื่นเต้นใช่มั้ย รูปแบบการจับพี่ก็คล้าย ๆ กับพี่ห้องเลย
ลืมบอกสิ่งที่เป็น gimmick ไปเลย น้อง ๆ ม.4 จะต้องทำเควส
เพื่อที่จะได้คำใบ้ของพี่มา แล้วสวมบบาทเป็นนักสืบรุ่นจิ๋วเอโดงาวะ โคนัน
อะไม่ใช่ ซึ่งก็ขึ้นอยู่กับการตกลงของพี่ ๆ
เลยว่าถ้าน้องทายถูกจะได้สิทธิพิเศษอะไรหรือถ้าทายผิดจะโดนทำโทษมั้ย แต่ ๆ
ทุกอย่างขึ้นอยู่กับความสมัครใจของทุกคนเลยว่าจะร่วมเล่นหรือป่าว
รับประกันตรงนี้เลยว่าประโยคที่ว่า "รักน้องตั้งแต่ยังไม่เห็นหน้า"
มีอยู่จริง เวลาผ่านไปซักพักใหญ่ ๆ เป็นน้อง ม.4 แบบไม่มีพระเกี้ยว
หรือที่ใครหลาย ๆ คนอาจจะเคยได้ยินผ่านหูว่า \"เป็นเด็กเถื่อน\"
มาซักพักนึงแล้ว วันที่น้อง ม.4 (แทบจะ) ทุกคนรอคอยก็มาถึง!
"วันรับพระเกี้ยว" นั่นเอง พิธีกรรมถูกจัดอย่างเอิกเกริก
ถ้าเป็นเมื่อก่อนจะมีคุณครูเตรียมอุดมฯ เป็นผู้ติดพระเกี้ยวให้น้อง ๆ
กับมือเลย แต่ด้วยสถานการณ์โควิด-19 ทำให้ปีที่ผ่านมาต้องหยิบมาติดเอง
แต่ไฮไลต์จริง ๆ อยู่หลังจากนั้นต่างหาก เพราะพี่ ๆ จะมี "บูมพระเกี้ยว"
เป็นอีกหนึ่งกิจกรรมที่เราเองก็ไม่ได้ร่วมเพราะโควิดอีกเช่นเคย
อย่างไรก็ตามแค่ได้ฟังชื่อก็อบอุ่นแล้ว ที่สำคัญพี่ ๆ
ทุกสายจะมารวมตัวกันโดยมิได้นัดหมาย
พร้อมกับขนมนมเนยของกระจุกกระจิกแบบจัดเต็ม
หรือไม่ก็พาไปเลี้ยงข้าววันนั้นเลย !

เราว่าทุกคนคงเคยเห็นเด็กเตรียมฯ มาขายหนังสือ โปรโมตหมวกกระเป๋ากันทุกปี
เคยสงสัยมั้ยว่า เงินตรงนั้นเอาไปทำอะไรนอกจากเลี้ยงน้อง ๆ ที่น่ารัก
ติ๊กต่อก ๆ เฉลย เอามาจัดงาน "homecoming" นั่นเอง เราเจอโหมดสนุกมันส์ ๆ
กันไปแล้ว มาโหมดหล่อเท่สวยหวานกันบ้างดีกว่า
ในงานจะมีธีมเพื่อให้เป็นการง่ายในการเลือกเสื้อผ้า
อย่างของเพื่อนเราปีที่แล้ว ได้ธีมคริสต์มาส ไป น่ารักมาก ๆ เลย
โดยภายในงานจะมีพี่ ๆ ที่ฟอร์มวงดนตรีคอยมอบเสียงเพลงให้กับทุก ๆ คน
สำหรับเรามองว่าแก่นแท้ของงานนี้ คือ การได้พบปะ พูดคุยกัน
ทำความรู้จักกันมากขึ้น แต่น้อง ๆ ไม่ต้องกังวลไปว่า หาชุดไม่ทัน
ค่าชุดแพงไป เพราะทุกคนสามารถแต่งตัวมาได้ตามที่สะดวกเลย
ขอแค่ให้ใกล้เคียงกับธีมมากที่สุดก็พอ
หลังจากงานนี้เราว่าทุกคนต้องได้เพื่อนไปไม่มากก็น้อยเลยทีเดียว
อยู่ในรั้วเตรียมอุดมฯ ศึกษามาแป๊บ ๆ อ้าว ฉันจะจบ ม.4 แล้วเหรอ
ไม่พอลุง/ป้ารหัสของฉันจะจบ ม.6 แล้ว ด้วยเหตุนี้ทำให้มีงาน "farewell"
ขึ้น จัดมาเพื่อพี่ ม.6 โดยเฉพาะ บรรยากาศอบอุ่นยิ่งกว่าไมโครเวฟ ภาพของพี่
ๆ ที่ถือช่อดอกไม้ บนหัวมีมาลัยดอกไม้ กำลังถ่าย IG story กับเพื่อน ๆ พี่
ๆ และน้อง ๆ ที่ได้แบ่งปันความทรงจำกันมา รวมถึงกิจกรรมที่น้อง ๆ
ได้จัดทำขึ้นเพื่อความขลังอย่างแปรเทียนประกอบกับเสียงประสานของ E.P.
Chorus ในหอประชุม แค่คิดก็ขนลุกแล้ว

และสุดท้ายงานที่ใครหลาย ๆ คนอาจจะอ่านบทความของเราอยู่ตอนนี้ก็ได้ \>\<
\"Triam Udom Open House\" ที่โชว์ความอลังการดาวล้านดวงของเด็กเตรียมฯ
ไม่ว่าจะบูธของสายการเรียนต่าง ๆ อย่างตอนที่เราอยู่ ม.3
วิทย์-เกาหลีคือยืนหนึ่ง ความ random play dance ต้องยกให้เขาจริง ๆ
หรือจะกิจกรรมที่ทุกชมรม ใช้คำว่า หาทำ เล่นใหญ่ ก็คงจะไม่เกิน
เพราะมันประทับใจสุด ๆ อย่าง E.P. Chorus, English Drama Club
และนิเทศศิลป์ฯ ที่มี live performance ให้ทุกคนได้รับชมกัน
ขอบอกเลยว่างานนี้ห้ามพลาด ซึ่งนี่เป็นแค่ส่วนหนึ่งของ Open House เท่านั้น
ยังมีกิจกรรมอีกเยอะมาก ๆ ทุกฝ่าย ทุกชมรม และทุกคนตั้งใจและทุ่มเททำกันมาก
ๆ ถึงมากที่สุด และงานนี้อาจจะเป็นก้าวแรกสู่ความฝันในชีวิตมัธยมปลายก็ได้
เราหวังว่าทุกคนจะได้รับแรงบันดาลใจไปจากงานนี้ไม่มากก็น้อย

มาถึงส่วนสุดท้ายของบทความของเราแล้ว บางคนอาจจะถอนหายใจ
แต่อยากจะขอบคุณใครก็ตามที่เข้ามาอ่านทั้งตั้งใจหรือกดผิด
เราหวังว่าบทความนี้จะเป็นส่วนเล็กจิ๋วของแรงบันดาลใจที่จะเข้าเตรียมอุดมศึกษาของทุกคน
แล้วมาพบกันในฐานะเด็กสายวิทยาศาสตร์-คณิตศาสตร์ในรั้วเตรียมอุดมกันนะคะ
