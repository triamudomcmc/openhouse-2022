---
title: ชมรมวิทยาศาสตร์แห่งเตรียมอุดมศึกษา เขาทำอะไร ?
author: ชมรมวิทยาศาสตร์
thumbnail: /assets/articles/_thumbnails/science.jpg
---

หลาย ๆ คนอาจจะสงสัยว่า "เอ๊ะ !
ทำไมต้องเป็นชมรมวิทยาศาสตร์แห่งเตรียมอุดมศึกษา ? " ก็เพราะว่า
ชมรมวิทยาศาสตร์ของเรานั้นมีความพิเศษ ไม่เหมือนใคร
และน่าสนใจเป็นอย่างมากนะสิ ! พิเศษยังไงนะเหรอ ?
ก็พิเศษตรงที่ทางชมรมของเราเน้นภาคปฏิบัติ เน้นลงมือทำจริง ๆ
มากกว่าภาคทฤษฎี และยังมีการจัดกิจกรรมที่สนุกพร้อมกับได้ความรู้ไปพร้อม ๆ
กันด้วยนะ อาทิเช่น กิจกรรมการแข่งขันผลงานทางด้านวิทยาศาสตร์
พร้อมเงินรางวัลสำหรับผู้แข่งขัน
มีเวลาให้สำหรับสมาชิกในชมรมเพื่อแลกเปลี่ยนความรู้ใหม่ ๆ
และน่าสนใจให้กับเพื่อน ๆ ภายในชมรม

เห็นมั้ยล่ะ ! ชมรมวิทยาศาสตร์แห่งเตรียมอุดมศึกษาสนุกใช่มั้ย
แต่นอกจากความสนุกแล้วก็ยังได้ประสบการณ์ด้านอื่น ๆ ด้วยนะ !
ประสบการณ์อะไรนะเหรอ ? เดี๋ยวเราจะเล่าให้ฟัง
ถ้าหากโรงเรียนเตรียมอุดมได้จัดงานสัปดาห์วิทยาศาสตร์ที่โรงเรียนล่ะก็
สมาชิกชมรมก็จะได้เข้าร่วมเป็นผู้ดูแลและจัดการสอบ Pre-Test ไงล่ะ
นอกจากนี้ยังได้จัดกิจกรรม Open House สำหรับเหล่าว่าที่เด็กเตรียมฯ ด้วยนะ
เป็นยังไงล่ะ จากที่เราเล่ามา รู้สึกว่าสนุกและน่าสนใจมั้ย
ถ้าเธอคิดเช่นนั้น
ก็อย่าลืมมาเป็นส่วนหนึ่งของสมาชิกชมรมวิทยาศาสตร์แห่งเตรียมอุดมศึกษาล่ะ
พวกเรารอเธออยู่น้า !

แหะ ๆ นั่นไง ! เกือบลืมไปเลยว่ามีอีกเรื่องที่อยากจะเล่า
ซึ่งสิ่งที่จะเล่าก็คือ ประสบการณ์ของชมรมวิทยาศาสตร์ในช่วงสถานการณ์โควิด
19 ไงล่ะ ! มันเป็นช่วงเวลาที่ยากมาก ๆ สำหรับพี่ ๆ
ซึ่งเป็นผู้รับผิดชอบการจัดกิจกรรมให้กับสมาชิกชมรมวิทยาศาสตร์
เนื่องจากไม่สามารถรวมตัวกันได้ การจัดกิจกรรมเลยต้องเป็นการทดลองผ่านทาง
ZOOM แทน ซึ่งพี่ ๆ นั้นเข้าใจผู้เรียนเลย ว่ามันอาจจะน่าเบื่อบ้าง
ไม่ตื่นเต้นบ้าง แต่พี่ ๆ ทุกคนก็พยายามทำให้เต็มที่เพื่อให้ทุก ๆ
คนได้ประสบการณ์กลับไปมากที่สุดเลยนะ ถึงการทดลองจะเป็น online
แต่การแข่งขันโครงงานวิทยาศาสตร์ยังมีอยู่นะครับและก็ยังมีเงินรางวัลเหมือนเดิมด้วย
! (เพราะเรื่องเงินเป็นสิ่งสำคัญ เราจึงยังจัดงานอยู่)

สุดท้ายแต่ไม่ท้ายสุด หลังจากนี้พี่ ๆ
ก็หวังว่าสถานการณ์โควิดจะดีขึ้นเรื่อย ๆ
จนทุกคนสามารถกลับมาเรียนได้อย่างปกติ พี่ ๆ สัญญานะ ถ้าสถานการณ์มันดีขึ้น
เราจะกลับมาจัดกิจกรรมภายในชมรมให้มันดียิ่งกว่าเดิมเลย แล้วมาเจอกันนะ
เด็กชมรมวิทย์ที่น่ารักทุกคน
